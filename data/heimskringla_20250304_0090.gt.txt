Færøske Folkesagn og Æventyr
Jakob Jakobsen, København 1898-1901
Stefan úti á Bø
Steffan úti á Bø í Svínoy var gandakallur. Eitt heystið vóru Svíningar
á fjalli suðuri í bergi og rættaðu á Líðarmunna. Stuttur vegur var at
bera seyðin úr rætt og heim á fløtuna (har vóru teir vanir at sleppa
hagseyðinun og síðan reka hann heim til húsa). Steffan hevði tikið
kenningarær, sum hann átti. Tá ið teir fóru undir at bera beim úr
rættini, segði Steffan við ein drong, ið kallaður var Almarsdrongur:
"Hevði tú viljað borið mær hesa ærina heim á fløtuna!"
Drongurin sýtti, tók eitt lamb húsbónda síns og skuldi fara heim
við. Steffan fór tá sjálvur undir sína ær og segði við drongin, ið
hevði sift lambið uppá seg:
"Statt tú her!"
So gekk Steffan heim og kom aftur, og enn stóð drongurin undir
lambinun.
"Armi stakkal, stendur tú her enn?" segði Steffan - "so gakk nú
meðani!"
Tá firsta slapp drongurin avstað við lambinun.
Ilt var ímillun Steffans og ein gandakall suðuri í Sandoy. Ein
dagin, sum Steffan gekk uppi á Hamri, kendi hann ilsku á sær og
helt seg vita, at hetta var sending frá Sandinginun. So rak hann tað
illa niður í eina túgvu, ið har stóð, og síðan var túgvan horvin.
Eina ferð, meðan Steffan var í Havn, tosaðu embætismenninir har
um at senda bát norður til Svínoyar til at lata rannsaka kistu
hansara, sum hann skuldi goyma síni gandaevni í. Steffan hoyrdi
graml um hetta, og tá ið menninir komu norður, var kistan tóm og
botnurin úr.
86