Færøske Folkesagn og Æventyr
Jakob Jakobsen, København 1898-1901
Trøllini á Skálavøllum
Trøllini í Mykinesi vóru von hvørja jólanátt at dansa á Skálavøllum í Borgardali
eystast á oynni. Tey hoyrdust at kvøða:
Trum, trum, tralalei,
kalt er í fjøllum hjá trøllum,
lýggjari er í húsinum á Skálavøllum.
Og niðurlagið hjá teimum var altíð:
Mettan liggur í durunum.
trum, trum, dansið væl!
Henda mettan, ið trøllini kvóðu um, var teirra egna og lá altíð á durunum í húsi
teirra á Skálavøllum. (Ein metta er ein strá- ella hoymátta ið varð nýtt til at leggja
undir klyvsaðilin á einum hesti. ae).
Einaferð lovaðu Mikinesmenn eina kvígu í løn til tann, sum hevði dirvi at fara til
trøllini og taka mettuna frá teimum. Ein maður helt seg til, fekk sær eitt útvalt ross
og reið yvir á Borgardal. Hann rykti mettuna av durunum á trøllahúsinum og díkti
so á hestin heimaftur. Men trøllini lupu aftaná hann, upp um fjøllini fóru tey, og
saman gekk í hvørjum ímillum teirra og mannin. Tá ið hann var komin oman á
Gerðigarðar, á sýnina, rópaði hann:
"Her er Gud og kirkjan!"
Tá vóru trøllini so nær, at eitt fekk í halan á ryssuni og sleit hann. Men maðurin
var sloppin.
69