Teir komu í Trøllhøvda, men hulduoksin, sum fyrr hevði altíð verið so deyðaspakur, visti
nakað á sær hendan morgunin og var so styggur, at teir fingu ikki hendur á hann og vóru
í ansi at geva hann yvir. Komið var at kvøldi; tá stóð oksin stillur fyri teimum. Teir bundu
hann og linaðu hann niður í bátin.
Teir setast at rógva heim, og Símun er í góðum skørum. Sum honum er hyggjandi til
viks, sær hann bát koma gjøgnum Høvdasund og stevna beint á bát hansara. Flýggja
undan kundi Símun ikki, tí at hin báturm var nærri landinun, og hann legði tí uttan dvøl at
bátinun. Formaðurin reistist upp og leyp inn í Kirkjubøarbátin. Nú kendi Símun
huldumannin aftur, sum hann hevði vunnið sigur av áður. Huldumaðurin treiv við tað sama
um oksan at fáa hann inn í sín bát, men Símun støkk upp av bekkinun, og báðir at takast.
Símun feldi huldumannin niður í skutin og rópaði á ein drong at taka sær tað kvassa, ið
undir bandinun stóð. Dronginun skildist ikki, og hann spurdi: "Hvat?"
Tá ilskaðist Símun, hvesti í drongin og rópaði: "knívin!"
Men nú ið hetta orðið var sagt, fór huldumaðurin at brótast og vinna seg upp aftur.
Hann tók eitt reytt silkiband og bant tvørtur um skøvningin á Símuni, tók so bæði Símun
og oksan inn í bát sín og bant teir.
Síðan fóru huldumenninir fyri eystan suður um Skálavík.
Kirkjubøarbáturin varð sundursorlaður. Ein maður, nevndur Torbergur, kom rekandi á
einun spreki í sugguna við Kirkjubø, og hann hevur sagt frá hesun tilburðinum.
Huldubáturin sigldi nú suður ettir. Tá ið hann kom ábeint Skúoy, var verfaðir Símunar,
Jógvan ísaksson, burturi í haga, bar eyga við bátin og kendi.
"Ikki skuldi Símun farið so í dag, um hann hevði verið blíður við konuna," segði hann.
Tó skuldi hann dvølja huldumannin eitt sindur, helt hann fyri, fór út á egg og blakaði
haðan eina fliðu oman í sjógvin frammanfyri bátin. Síðan fór hann heim til húsa og segði:
Í kvøld er Kirkjubøur høvuðleysur."
Í trý sjóarføll varð huldubáturin liggjandi har á Bergsíðu og slapp ikki úr stað. So sendi
Jógvan son sín út á egg við einun slíðrum og bað hann kasta teir út av, so teir komu í
sjógvin attanfyri bátin. Drongurin so gjørdi. Tá losnaði báturin, og huldumenninir fingu róð,
sum teir vildu.
51