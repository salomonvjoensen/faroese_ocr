Færøske Folkesagn og Æventyr
Jakob Jakobsen, København 1898-1901
Rógvu-Jógvan
Huldusøgn úr Vestmanna
Fyrr í tíðini varð deyðseyði ikki pikkaður í Vestmanna bygd í Norðstreymoy í tí
hagaparti, sum kallast í Dølum, og hildið varð, at ein huldumaður mundi
búgva har og ansa eftir deyðseyðanum. Hvørt ár um heystið, tá ið
Vestmenningar vóru á fjalli í Dølum til at taka skurð, løgdu teir besta seyðin
eftir á rættini, fyrst tá ið teir fóru at taka veðurlambsskurð og síðan uppaftur
í klippingini, og morgunin eftir var seyðurin altíð burtur.
Tað var løn til huldumannin fyri tað, at hann ansaði so væl ettir
deyðseyðanun.
Jógvan, bóndi á Rógvu í Vestmanna, var størsti eigindómsmaður í bygdini
og frágerðarmaður í mongum lutum, helst til styrki.
Ein dagin um heystið, sum teir vóru á fjalli í Dølun, noyddist Rógvu-Jógvan
heim aftur til hús um kvøldið, tí konan skuldi eiga barn, men hinir
fjallmenninir lógu eftir í einun húsi, sum teir høvdu allir í felagi í haganun.
Hann segði tá við hinar, ið eftir vóru, at teir kundu taka hvønn seyð, ið teir
vildu, til matarseyð, men hin gráa ómarkaða skuldu teir lata vera - hann visti,
at tað var hulduseyður. Yvirvaksin var hann allan seyð, hesin grái.
Best sum Jógvan er farin, sigur Andras í Lon, kallaður Stóri Andras:
"Hasin grái ómarkaði er ein sáttarseyður, honum skulu vit hava krás av."
Teir drepa henda seyð og kóka um kvøldið. Sum teir hava lagt upp úr og
eru setstir at eta, kemur ein hundur inn við reyðum helsi.
Sjúrðarstovumaðurin blakar hundinun aðra hálva síðuna; hundurin fer út
við henni, og tá hoyra teir huldumann buka hann fyri durunun.
Um morgunin fer Rógvu-Jógvan norður attur í Dalar til hinar til at reka
seyðin heim. Á veginun norður leggur hann seg at drekka úr einari keldu, og
sum hann reisist upp aftur, nú stendur ein huldumaður uppyvir honum.
Báðir hava hund, og hundarnir leypa alt í einum saman at bítast. 
44