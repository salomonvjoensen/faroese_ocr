Færøske Folkesagn og Æventyr
Jakob Jakobsen, København 1898-1901
Seyðmaðurin á Sondum
Huldusøgn úr Sandavági
I
Ein seyðamaður var á Sondum í Sandavági áður á sinni, sum er
gitin fram um allar aðrar seyðamenn í Føroyum. Hann røktaði
einsamallur adlan Sandavágshagan og átti ein útvaldan hest,
reyðan á liti og frálíka dúgligan til at renna.
Ein vakran sólskinsmorgun listi seyðamanninun at ríða norður á
fjøll. Við Fjadlavatn búðu tvær huldukonur, hvør sínumegin, onnur í
Húsagjógv og onnur í Tormansgjógv. Tær áttu stakkar av
skarlaksklæði, og henda sama morgunin, ið seyðamaðurin reið
norður, legði huldan í Húsagjógv stakk sín út til at sóla. Tá ið hann
kom ríðandi gjøgnun Fjallalíð, sá hann tann reyða stakkin við teim
glógvandi gullperlunum í skína langan veg. Hann vendi hesti sínum
tann vegin, tók stakkin, legði hann aftanfyri seg á hestins bak og
reið so heim aftur.
Huldukonan situr við eldin og hugsar við sær, at hon skal fara út
á helluna at venda stakki sínum. Men tá ið hon kemur hagar, sker
hon saman tenn og snerkir við skort, tí stakkurin er horvin. Hon
skimast runt um Fjadlalíð og ber eyga við seyðamannin, ið ríður tað
hann kann best avstað við stakki hennara. Hon rópar á systur sína
í Tormansgjógv og biður hana hjálpa sær at fáa stakkin attur, tí
hon hevur nærri at fara eftir manninun.
"Systir, systir, stíg stórum!"
Men hin svaraði, at hon var lamin í báðum beinunun og orkaði
ikki at ganga.
46
