Nøkur ár eftirsíðani var ein ókunnigur drongur komin at spæla úti millum
børnini á Heygum. Ongantíð vildi hann koma inn við teimum, tó at tey bóðu
hann ofta, og hvarv, so eingin visti, hvar ið hann fór. Ein dagin var hann tó inn
komin, men sum tey tóku at spæla inni, hoyrdist eitt rópa fyri durunum:
"Ruben, Ruben!"
Drongurin fór grátandi út, tí hann væntaði sær at verða bukaður, og síðan sást
hann ikki aftur.
Men hesin drongur var hildin at hava verið hitt áðurnevnda huldubarnið, sum
umskift hevði verið.
15