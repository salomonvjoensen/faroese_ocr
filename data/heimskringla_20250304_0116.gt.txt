   Tá ið hann kemur inn aftur til risarnar, liggja allir enn í fasta svøvni, rotini
eru ófør á teimun: tað dinur í hellinun, og neistar fúka úr gronun teirra.
Gestur tekur eitt svørð niður av bróstinun og fer at myrða teir, ein firi og
annan eftir. Summir doyggja við tað sama, men aðrir, sum ikki doyggja so
knappliga, skera í gallróp. Teir, ið eftir eru, vakna, og nú er ein grøtiligur
larmur í hellinun. Nornagestur flýr í bræði.
   Kolbein, sum eftir livir, rópar á hinar og biður teir søkja fast eftir teimun, ið
flýdd eru. Hann geylar á ymsar, men eingin svarar aftur uttan Glimrageiri -
alt hitt er deytt. Níggju risar eru dripnir, og bert tríggir liva eftir umfram
kellingina: Kolbein sjálvur, Glimrageiri og Gapur. Kolbein rópar á
Skinnherjuna:
   "Fjør mítt! gamla Skrukka mín! far upp og lat teg í bjarnarhúðina. Halt so til
fjals upp í hamranar og rapa grót oman á teir, vær skulum fara í neðra eftir
teimun."
   Nornagestur hevur skjótt fingið brúðfólkini aftur. Hann biður tey skunda
sær tað dýrasta, tey orka tí nú koma risarnir. Tað er alt í senn, so hoyra tey
dunið aftanfiri seg. Tey líta aftur um seg - øðiligt er at síggja risarnar: tað
spruttar upp úr jørðini, og spruttið stendur heilt upp um høvdini á teimun,
sum teir renna.
   Nornagestur biður nú síni fólk manna seg sundur at halda ímóti; hann
skipar firi, at brúðgómurin skal fara ímóti Kolbeini, pápi brúðgómsins ímóti
Gapuri, sjálvur vil hann fara ímóti Glimrageira.
   Tað er alt í senn, at risarnir koma, og teir bresta saman í bardagar. Hjá
verfaðirinun og hansara risa stendur nakað á jøvnun føti - óført er
risamegið, men bulvirkisligt og klombrut er slagið, so hin fær við fimleika og
brøgdun sínum risan undir seg og lívið av honum.
   Illa stendur til hjá brúðgóminun, hann fer at lúgvast. Nornagestur fær í
endanun Glimrageira undir seg og krivur hann. Tá ið Gestur reisist og hyggur
um seg, er brúðgórmirin dottin, og Kolbein skal drepa hann. Gestur loypur
honum til hjálpar og drepur risan.




112