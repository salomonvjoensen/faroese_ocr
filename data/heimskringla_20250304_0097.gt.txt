Enn á døgum sigast menn stundum at hava sæð eina oyggj fyri
norðan Vágar; há fjøll eru sjónlig á henni, djúpir dalir og hvítir
fossar; helst er tað Sørvágsmenn, sum hava sæð hana grant ofta, tá
ið teir hava verið burtur í haga at rekta seyð har, hvar norðurhavið er
haft í eygsjón. Ei er tí at undrast á, um Mikinesmenn eru í
døpurhuga, tá ið tíðindi berast út til teirra, at onkur aftur hevur sæð
hesa oynna; - hvør veit, um risin livir ikki enn og kann søkkja Mikines
í kav fyri at fáa oynna fyri norðan flutta suður og festa, hvar hann vil
hava hana at vera?
93