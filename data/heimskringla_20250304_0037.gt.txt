Færøske Folkesagn og Æventyr
Jakob Jakobsen, København 1898-1901
Niðagrísurin í hosuleggaldinun
Ein arbeiðskona í Ónagerði, prestagarðinun á Viðareiði, kom
fyri leysingabarn og drap tað í loynd. Ein fátækur húskallur
var har í prestagarðinun, eyknevndur Písli. Frá honun tók hon eitt
hosuleggald, sum hon koyrdi barnið í, og síðan gróv hon tað
niður. Eina tíð eftir hetta giftist henda sama arbeiðskonan, og
stórt brúdleyp varð hildið. Meðan tey dansa brúðardansin,
kemur ein niðagrísur rullandi inn í einun hosuleggaldi, hoppar
inn í ringin og kvøður:
Min moder bær guld;
jeg danser i uld,
jeg danser i hosuleggald Písla.
So bóltaði hann sær fyri føturnar á mommuni; men hon
svímaði og varð borin út, og brúdleypskætin fekk brattan enda.
33