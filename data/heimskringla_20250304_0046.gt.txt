Tá ið hann kom aftur til bátin, vóru hinir fegnir: teir høvdu mist hann reint
burtur, søgdu teir, og høvdu kvíðað firi honun. So halda teir norður.
Nú er at siga frá, at bóndin norðuri í Vági giftist og fekk eitt rættuligt
avinnudýr til son, ið fekst næstan ongantíð út. Eina ferð vóru teir á fjalli
innanvíkar í Vági. Bóndin hevði sonin við sær. Tá ið seyðurin er komin í
rættina, rópar sonur bóndans - hann situr uppi á rættini:
"Pápi, nú hugsi eg eitt!"
"Fátækur, tað man vera prýðiligt, ið tú hugsar," svarar pápin.
"Eg hugsi tað," sigur sonurin, "at tað hevði verið ein ónatúrligur ketil, ið øll
henda gongan sikuldi verið kókað í."
Tá mutlaði hin gamli: "Eg hugsaði so." Okkurt býttligt mundi tað fara at
vera, visti hann.
Frá Haraldsundsbóndanun er at siga, at hann fekk fimm útvaldar dugandi
synir. Tá ið teir vóru nakað tilkomnir, vóru teir frálíka dúguligir útróðrarmenn.
Ein morgun - tá var hin rádni Rasmus, pápi teirra, avgamal - fóru teir eldru
synirnir fyri dag av Haraldsundi og ætlaðu sær til útróðrar. Sum teir koma
norður fyri Búadal (ímillum Haraldsunds og Skarðs, har sigst at vera íbygt),
síggja teir ein bát flóta inni á einari gjógv, nevnd Torvgjógv (tríggjar fjórðingar
norðanfyri Haraldsund). Teir halda hetta vera Strandarmenn (menn av
Strond á BorSoynni), og ein av brøðrunun rópar fyri at speireka:
"Óreint og tíðliga eru Strandarnósarnir á veg í morgun!"
"Hetta skal verða bevnt," verður aftursvaraði úr gjónni. Brøðurnir hugsa
einki meira um hetta og rógva til havs.
Tá ið teir koma aftur um kvøldið, spyr hin gamli, hvussu teimum hevur
gingist. Teir siga honum frá Strandarnósunun, at teir hava borið eyga við teir
inni á Torvgjógv, rópað á teir og skýrt teir.
"Ringir nósar munnu fara at vera burtur úr fyri tykkum," heldur hin gamli og
snerkir nøsina, "hetta man koma tykkun aftur um brekkur."
Hann orðar við synirnar, at sama dagin aftur í ársmóti skulu teir siga
honum frá, tá ið teir fara til útróðrar.
So líður árið - teir rógva út við sama lag. Kvøldið frammanundan
ársdeginun eftir hetta fer hin gamli í loynd og leggur seg í bátin inn undir
seglið frammi í skuti; hann hugsar, sum beint man vera, at synirnir munu
ikki siga honum frá, tá ið teir fara.
42