Høvuðsmaður teirra hevði nú Símun við sær upp í Froðbiarkamb, hvar
bústaður hans var. Hann var annars ikki illur við Símun, nú hann hevði
fingið vald yvir honum. Harímóti fóru hinir huldumenninir altíð illa við
honun, tá ið høvuðsmaðurin ikki var nærstaddur. Hvar ið Símun hevði
herbergi at liggja í, har hongdu teir vásklæði, rennvátar spjarrar, uppgjørd
og vaskaði snøri, sum vatnið rann úr, og annað honun til meins.
Hvørt kvøld slapp Símun einsamallur út, og tá hevði hann oftast fyri sið
at leggjast á knæ og hyggja at mánanun. Hin forneski høvuðsmaðurin sá
hann eitt kvøldið liggja so og gráta; hann gekk tá til hansara til at ugga
hann og segði við hann, at hereftir skuldu hinir ikki gera honun ilt. Hin
forneski hevði at teimun, men einki bataði Símuni.
Ein dagin vóru Froðbingar á fjalli til at taka heystskurð. Tá ið seyðurin
var bundin og borin til húsa, dvaldist ein av monnunun eftir á rættini.
Hann sær mann stevna beint á seg og heldur hann vilja finna seg. Nú ið
maðurin nærkast, kennir Froðbingurin, at hetta er hin fyrri bóndin í
Kirkjubø. Símun heilsar honun og spyr hann tíðindi, hvussu til stendur í
Kirkjubø, um einkjan er gift upp aftur, og annað tílíkt. Froðbingurin sigur
satt frá øllum: einkjan er gift við einun húskalli, og húskallurin hevur fest
Kirkjubøgarð. Hann spyr Símun, hvussu hann nú tykist liva, og um hann
hevur ikki hug at sleppa heim aftur til Kirkjubøar. Símun svarar, at hann
hvørki vil ei kann sleppa aftur frá teimun, ið hann er hjá. Illa sigur hann
seg liva, uttan tá ið teir eru burtur frá húsum; tá livir hann frægari, tí kona
høvuðsmansins er blíð við hann. Teir fáast nógv við at rógva út, og
hvørja ferð teir koma aftur, verður hann at sita undir renningarvatninun úr
snørum teirra.
Símun bað Froðbingin leggja sær ráð, at hann kundi hjálpast betur ímóti
teimum. Froðbingurin helt seg lítið kunna hjálpa honum til at bøta um
viðurskifti hansara; tó fekk hann Símuni ein lítlan mudd, sum hann bað
hann hava altíð á sær og nýta, tá ið neyðugt gjørdist; vildu teir ráðast á
hann, skuldi hann vísa hann fram. Sum teir standa og tosa, koma tveir
huldumenn ettir Símuni; men hann vísir teimum muddin, og teir fáa einki
gjørt honun.
Froðbingurin fann Símun í haganun tvær reisur eftir hetta, og nú segðist
Símun liva betur, tí hann hevði fingið vald yvir huldumonnunun og lært teir
siðir og hógv; nú tordu teir ikki longur at gera honum ilt.
52