Akrabirgisbóndin og synir hansara tordu ikki at søkja at honum har, tí
at hann hevði vápn, og múrurin var vígdur. Tó lovaðu teir, at hann
skuldi ikki sleppa og vóru tí standandi undir múrinum at forða honum at
koma oman aftur av honum, fyrr enn hann gafst sjálvur. Í tríggjar nætur
og dagar helt so hetta við, men tá ið triði dagurin var liðin at kvøldi, fell
bispurin í óvit av svongd og tosta og datt út av múrinum niður á jørðina.
Hann raknaði tó við av fallinum, men tá varð hann straks dripin av
bóndanum.
Tá ið bóndin í Akrabirgi var deyður, settu synir hansara búgv í Sumbæ
og vóru kristnaðir.
89