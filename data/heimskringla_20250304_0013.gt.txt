Soleiðis gekk tað eina langa tíð, og illa mundi verið burtur úr, um ikki
ein maður, Sakaris nevndur, niðri í Húsi hevði hildið seg mentan at beina
trøllið burtur. Eitt kvøldið, sum tað var á veg til at koma, fór hann út til at
taka ímóti tí og legði fólkinum við, ið inni var, at eingin mátti koma út til at
hyggja ettir sær, ið hvussu leingi hann var burtur. Leingi var Sakaris
burtur - komið var at niðurfaringartíð, ikki var hann afturkomin en, men tó
tordi eingin út fyri dyr til at hyggja eftir honum.
So til endan kom hann, vátur sum hann hevði verið drigin upp frá
grunni - tað rann úr hvørjun tráði. Hann segðist at hava mánað trøllið
niður í eina gjógv, kadlað Títlingagjógv, okkurt um hundrað favnar burtur
frá húsunun. Síðan hevur einki hoyrst um nakað fjørutrøll.
Frá Fimta er sagt, at eitt kvøldið, sum brúdleyp varð hildið í Hattarvík,
mánaði hann eina nøgd av trøllun upp yvir á Kirkju (hinari bygdini í
Fugloy) og beindi tey so til Hattarvíkar inn í brúdleypshdsið, rætt sum alt
var setst til borðs. Tá vildu fólk svíma frá hond við borðið, men hin
áðurnevndi Sakaris niðri í Húsi fekk beint tey út aftur.
Fyri oman húsini »uppi í Húsi« er ein brekka, sum tey rópa "uppi í
Brúnun". Har skuldi ein huldumaður búgva, og hvønn fyrsta jólamorgun
fór Fimti uppskrýddur niðan í Brúnir til at halda jól hjá hesun huldumanni.
Tá ið hann kom aftur og fólk spurdu, um hann hevði notið góðan
blíðskap, svaraði hann, at sær var sýndur allur blídni sum nevnast kundi.
Fimti var framsíggin maður. Tá ið hann var lagstur á songina av
aldurdómi, hildu fólk hann tosa í ørviti við hvørt. Ímillum annað, sum
hann tosaði, hoyrdu tey hann siga:
"Hoyr tú meg, søtin! (betta var eitt orðatak hansara) tað mesta, meg
gremur, er um tær olmussu einkjurnar, ið yviri á Kirkju fara at liggja."
Hetta vónaði eingin at skula hava nakað at tíða. Men árið eftir hendi
tann vanlukka á Kirkju, at ein bátur við sjey monnuim umkomst fyri
lendingini, og bert ein maður varð bjargaður.
Tá ið Fimti varð spurdur, kvussu tað fór at vera við ætt hansara, um tað
fóru at vera nógvir ettir hann, sum itu Hanus, svaraði hann, at tað fór at
vera fimti, sætti og sjeyndi og so ikki meira. Og so varð: tveir komu
aftaná hann, sum itu Hanus, men tá ið tann áttundi skuldi koma, tá var
tað genta.
9