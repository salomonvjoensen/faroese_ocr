Tá ið Tummas kom á fjøllini við Umfaragjógv, sá hann øll hálvt hundrað
skipini fara undir segl.
Ikki kom hann sama vegin heim aftur, sum hann fór, men gjøgnum
Mannaskarð, har sum tey ganga til Sørvágs. Heimafturkomin segði hann fyri
konuni, at hann hevði verið niðanfyri Skørð í Sandavági.
Nei, segði hon, aðra ferðina mundi hann hava gjørt. Síðan upplýsti hann alt
fyri henni, at hann hevði verið í Stapa og drukkið brúdleyp hjá dóttrini, ið hann
átti við huldukonuni.
Eftir hetta er einki meira at siga um tey uttan tað, at Tummas fór eina ferðina
aftur til huldudóttrina til at vitja, og tá læt hon mann sín fáa at síggja pápan.

Eftirkomarar hittast.
Sakaris, sonarsonur Tummas Pæturssonar, var burtur í haga ein sunnudag til at
hyggja eftir torvi og hitti tvær torvreisur niðurdotnar á Sógili. Sum hann setti
upp eina reisu, visti hann ikki av, fyrr enn ein huldugenta stóð hjá honum.
"Betur helt eg mín sabbat í gjár, enn tú heldur tín sunnudag í dag", segði hon,
"og tó eru vit nær í skildskapi", legði hon afturat. Av Tummasi Pæturssoni vóru
tey skild.
"Tað var tað smellið ið var", segði Sakaris, tá ið hann kom heim aftur. "Hevði
hon verið kristin, so hevði hon verið eiggilig".









6