Hann er so gamal, sigur heiðin, og fer nú skjótt at doyggja. Bert eina tonn
hevur hann eftir í heysi. Sjálvur níggjundi hevur hann verið í húsi, men øll eru
deyð frá honum, og hann hevur grivið tey. Men nú kemur hann sjálvur at
liggja rotin inni, tí hann er einsamallur eftir og eingin at grava hann.
Eisini segði hann Jógvani, at tey tvey neytini í fjósi hansara góvu onga mjólk
av tí, at konufólkini, ið gingu at mjólka teimum, bannaðu so illa.
Ikki sóust teir aftur síðani, hin heidni og hin kristni.
21