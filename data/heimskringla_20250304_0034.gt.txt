V. U. Hammershaimb
Antiquarisk Tidsskrift
udgivet af
Det Kongelige Nordiske Oldtids-Selskab
1849-1851
Marra
Marra er eitt trøll, sum líkist teirri fagrastu gentu. Um nætur, tá ið fólk liggur
og svevur, kemur hon inn og leggur seg á tey og trýstir so hart á
bróst teirra, at tey fáa ikki drigið andan, ei heldur rørt hvørki lið ella lim;
hon fer við fingrum sínum inn í munnin á teim at telja tennirnar; sleppur
hon at fáa tær taldar, missur maðurin andan og verður straks lívleysur.
Teir eiga tí at royna at fáa marru burtur aftur av sær, og eru teir tá
mentir at rópa: Jesus! so má hon flýggja, og hvørvur sum skjótast út. Teir
tykjast liggja alvaknir og síggja marru koma inn at seingini og leggjast
oman á rekkjuváðina, men teir kunna tó einki gera tá fyri at verja seg
ímóti henni. Um kvøldið kann hon væl vera inni í stovuni, og tó ikki síggjast;
men tað spyrst, tá ið tú tekur knív og ballar inn í ein klút ella eitt
sokkaband og førir hann av aðrari hondini í aðra, tríggjar ferðir í ring
uttan um teg, meðan tú lesur:
Marra, marra minni,
ert tú her inni,
minnist tú ikki slagið tað,
ið Sjúrður Sigmundarson gav tær
á granabeini á sinni?
Marra, marra minni!
ert tú her inni,
út skalt tú fara,
bera bæði grót og flag,
og alt ið her er inni!
30