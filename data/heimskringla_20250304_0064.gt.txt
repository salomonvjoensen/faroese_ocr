Aðra ferðina gongur sami maður úr Fróðbø á fjalli uppi undir
kambinum. Hann møtir har einum manni, men heldur seg vita, av
hvørjum slagi hann er, og vil ikki finna hann til máls. Hann skákar av
vegnum, men huldumaðurin tekur vegin av honum og sigur við hann, at
skomm skuldi hann hava fyri muddin, ið hann hevði fingið Símuni, sum
nú var yvirmaður sín. Hann og hansara fólk skuldu muna honum tað
aftur og løna tað hart. Fróðbøingurin biður hann royna, hevði hann givið
Símuni muddin, mundi hann sjálvur hava knívin eftir, og ætaði hann at
hjálpast við honum.
Seinnameiri frættist einki frá Símuni og huldufólkinum í Fróðbíarkambi,
og her er søgan komin at enda.
Viðmerking Hammershaimbs:
Lucas Debes fortæller dette sagn ganske kort i sin Færöa reserata, side
320-21 i kapitlet "Om Spögelse og Satans Anfectelse udi Færöe"; han
sætter begivenheden med oksen til året 1617.
Fodnote:
1) Í uppskriftini stendur Símun, men har má Hammershaimb hava blanda
persónarnar saman (Anker Eli Petersen)
60