Færøske Folkesagn og Æventyr
Jakob Jakobsen, København 1898-1901
Huldumaðurin undir Líðasteini
Jógvan uttan Geil, slektaður úr Kálgarði, hevði til vana um vetrarkvøldini at
ganga niðan á Laðangarð. Ofta, tá hann kom heim aftur til sín sjálvs, út um
geil, sá hann huldumann standa í túninum, men einki ilt gjørdi hin heidni
honum.
Tá ið børnini grótu um kvøldini, rópaði Jógvan, sum kom úr Laðangarði, at
tey skuldu tiga inni og ikki leika so í, tí hin gamli undir Liðasteini gekk í
túninum. So tagdu óvitarnir og tordu ikki at larma.
Huldumaðurin var vanur at ganga um kvøldini í niðasta Kálgarð (sum nú
sornhús er) til Kálgarðsbóndan Jógvan, bróður Jógvans uttan Geil.
So hendi tað einaferð í einum brúdleypi, sum stóð í Kálgarði (sonur Jógvans
giftist einari gentu úr Ørðavík), at meðan tey dansaðu um kvøldið, kom
huldumaðurin inn í roykstovuna. Høg var roykstovan, men so stórur var hin
heidni, at hann legði hendurnar niður á bitan og toygdi seg fram yvir. Eina
løtu varð hann standandi, fór so avstað og sakaði ongan. Mamma brúðrina,
Marjun í Ólavsstovu í Ørðavík, var framsíggin. Hon segði frá, at hon sá
huldumannin standa fyri durunum í Kálgarði.
Eftirsíðani, helst um vetrarkvøldini, gekk huldumaðurin ofta oman í
Kálgarð. Kálgarðsjógvan las altíð aftanslestur, men kom huldumaðurin inn,
legði hann bókina frá sær, um enn hann var mitt í lestrinum.
Eitt kvøld, sum Jógvan sat og gjørdi bøn, kom hin heidni inn, hin kristni
legði bókina frá sær og fór út. Síðan fóru báðir avstað, hin heidni undan og
hin kristni aftaná. Nú sigur hin heidni, at hetta er síðsta kvøldið, ið teir finnast
báðir.
Hin kristni spyr hví.
20