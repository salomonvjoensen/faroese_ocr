V. U. Hammershaimb
Færøsk Anthologi
København 1891
Kópakonan úr Skálavík
Við Skálavík í Sandoy er látur, sum eitur í Bláfelliskúti, og um tað er 
sama søgnin, sum her framman undan er sagt frá.
Tróndur og Niklas, faðir og sonur, vóru fyrstir menn, sum reistu
búgv har í býlinginum á Hamri.
Demmus (Nikodemus), sonur Niklasar fór trettandu nátt á látrið,
tók hamin, sum ein vøkur opna hevði smoygt sær úr, fór heim við
kópahúðini, og opnan elti hann. (Aðrir siga, at pápi Demmusar bar
kópakonuna heim). Hann læsti húðina í kistuna og hevði lykilin fastan í
buksukvaranum.
Ein dagin var hann á útróðri og var farin í aðrar brøkur, og hevði
ikki minst til at flyta lykilin yvir í tær, og so var hann konuleysur. Tá
ið hann kom heim av havi, stóð konan sum kópur við skersoddan úti
fyri bygdini.
Har í Skálavík nevnast menn, sum telja ættarlið frá kópakonu.
27