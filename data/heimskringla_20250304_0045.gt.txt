Færøske Folkesagn og Æventyr
Jakob Jakobsen, København 1898-1901
Rasmus í Haraldssundi og huldumaðurin
Huldusøga av Haraldssundi
Rasmus Magnusson, leysingasonur Magnus Heinasonar og pápi Guttorms í
Múla, var bóndi í Haraldsundi. Hann var giftur, men átti eingi børn við konu
sínari um tað bil, tá ið henda søgan tekur við, tó at hann var gamal maður.
Eitt árið, sum hann gjørdi handilsferð til Havnar, gjørdi bóndin norðuri í Vági,
Páll, eisini Havnarferð tann sama dag. Vágsbóndin, sum tá var væl tilkomin,
men ógiftur, fór norður aftur fyrr enn Haraldsundsbóndin.
Tað er ikki altíð so týdligt at fara fyri Mjóvanes: har er ein ringur strongur at
sleppa um, og Vágsbóndin fór tí uppá land til at hyggja eftir veðrinun og
royna at taka løgi norður um. Sum hann stendur og hyggur - ikki er tað góð
ætt fyri nesið - nú hvøkkur hann við: eitt konufólk stendur undir liðini á
honum. Hann biður henni góðan dag.
Hon sigur við hann, at um hann vil tæna henni eitt lítið sindur nú uppá
stundina, skal hann eiga tríggjar útvaldar sinir við teirri gentu, sum skal vera
ektarkona hansara: men vil hann ikki gera tað, skal hann eiga eitt avinnudýr til
son.
Hann umræður seg og sigur nei. So fer hann attur í bátin ag norður til Vágs.
Eina løtu eftir koma Haraldsundsmenn úr Havn. Rasmus, Haraldsundsbóndin,
fer uppá land og hyggur eftir veðrinum at taka løgi norður um Mjóvanes. Tað
er eingin góð ætt fyri nesið. Sum hann stendur og hyggur, nú stendur hitt
sama konufólkið - huldugenta er tað - undir liðini á bonum. Hon ber sama
ynski fram fyri hann, sum hon hevur framborið fyri Vágsbóndan, um at tæna
sær eitt lítið sindur, og lovar honum tað sama sum hinum: útvaldar synir, um
hann vil hjálpa henni, men eitt ótýggi til son, um hann sýtir henni.
Rasmus umræður seg: hann torir ikki fyri hinum, sigur hann, men hon sigur,
at hon skal krógva hann. So játtar hann og fer við henni.
41