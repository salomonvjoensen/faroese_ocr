Um kvøldið kemur Knávi heim, og Rappi , sigur nú frá, kvussu sær hevur
tilborist. Knávi heldur fyri, at tað man vera hin heidni á Herðablaðsgjáum, ið er
farin við lambinun, men teir skulu tó dragast um tað. Hann biður Rappa koma
við sær og visa sær á, hvar hann snávaði og misti lambið.
Báðir avstað til plássið og so í Herðablaðsgjáir. Knávi biður Rappa ikki lurta
ettir, kvat ið hann talar. Nú letst upp, og ein føgur skínandi stova sæst. Ein
maður gongur har inni, og lambið liggur á gólvinum. Knávi sigur seg eiga
ærina og lambið, men hin forneski heldur seg hava javngóðan rætt til teirra og
hann, tí hann átti sjálvur brundin, sum lambið var gitið av. Knávi tók hendur á
lambið, og so gjørdi hin forneski; hvør dró í sín endan, men Knávi dró
huldumannin út um dyr við lambinun, og varð hin at sleppa. Tað dunaði í
Herðablaðsgjáum, tá ið hellið varð afturlatið.
Kona Knáva bað dóttrina fara niðan í Teindal ein morgunin og skava korka.
Hon fór, men tá ið hon kom oman aftur, var hon málleys og fekk ikki talað.
Knávi var til sjós. Tá ið hann kom aftur um kvøldið, var konan heilt ring um
dóttrina og segði honum frá, hvussu til hevði borist við henni. Hann spyr, kvar
hon sendi dóttrina um morgunin, og hon sigur: niðan í Teindal á tann stóra
steinin til at skava korka.
So hann avstað, tók knív uppá seg - tí, helt hann fyri, knívleysur maður var
lívleysur - fór niðan og inn í steinin. Ein kona situr inni. Hann spyr hana, hví
hon hevur tikið málið frá barni hansara.
"Skammsetta! gentan hevur grøtað mær badnið," sigur huldukonan; "tað
hvakk við, sum hon tók at skava uppi á steininun, datt í eldin úr fanginun á
mommu sínari og kolaði seg."
Knávi biður hana fáa gentuni málið attur í stundini, fer so út aftur, smellir
hurðina í eftir sær og sigur, at ongantíð skal hon fara upp aftur.
Ikki hevur steinurin verið opnaður síðani.
Men tá ið Knávi kom heim, hevði dóttirin fingið málið attur.
23