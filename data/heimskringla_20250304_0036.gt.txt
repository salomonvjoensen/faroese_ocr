V. U. Hammershaimb
Færøsk Anthologi
København 1891
Niðagrísur

Niðagrísur er lítil, tjúkkur og bøllutur, sum eitt lítið reivabarn
ella stórt noða, dimmóreyður av liti. Hann sigist at vera, har
nyfødd leysingabørn eru dripin og grivin uttan at hava fingið
navn. Hann liggur og veltist fyri fótum á monnum at villa teir
burtur av leið; sleppur hann ímillum føturnar á manni, gongur
maðurin ikki av ári.
Í bønum við bygdina á Skála í Eysturoy stendur ein steinur,
sum kallast Loddasasteinur. Har lá ofta ein niðagrísur fyri
fótum á fólki, sum ferðaðust har á myrkri. Ein maður sum gekk
har eina ferðina og hevði mein av niðagrísinum, varð illur og
segði tá: "hasin Loddasin!", og tá gróv hann seg niður í jørðina
við steinin og sást onga tíð aftur, tí tá hevði hann fingið navn.
32