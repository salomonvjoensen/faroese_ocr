Nú ið leið út á kvøldið, sá hon trøllini tyrpast inn um dyrnar sum seyður í rætt,
og so mong at ikki fekst tal á. Tey fóru tá straks at halda gleim og dynja sum
harðast. Men sum tey vóru í kátasta lagi, fór hon at rópa, har hon hevði fjalt seg
undir borðinum:
"Jesus náði meg!"
Tá ið trøllini hoyrdu tað signaða jesusarnavnið, sum tey øll ræðast og hata, tá
fóru tey øll at nýsta og søgdu við hvørt annað:
"Giðja loypti splitt í dansin."
Harvið hvurvu tey øll út av húsinum, og hava síðani ikki torað at gera hesari
bygd ófrið. Tá ið nú fólkini eftir hátíðina komu heim aftur frá Mikladali, væntaðu tey
at finna gomlu Giðju deyða; men hon var tó á fótum og kundi siga teimum frá,
hvussu hevði gingist henni við trøllunum.
68