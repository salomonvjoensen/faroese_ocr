Tá prestur fer út, smellir hann hurðina aftur eftir sær. Allir ganga oman
at bátinum, sum liggur inni fyri látrinum, og verða tiknir inn. Tá ið teir eru
komnir nakað lítið frá landi, biður prestur teir støðga eitt sindur. Sum teir
liggja, hoyrist buldur, nístan og pípan inni frá hellinum. Bergið sígur fast
saman um teir heidnu, og prestur rúnarbindur tað, so trøllini verða at
doyggja inni.
Nú kunnu teir fara og vitja látrið í guds friði, tá teir vilja: einki skal verða
teimum at skaða, sigur prestur. Og einki heldur, ið varð.
Eini tvey ár eftir hetta leyp "Urðin Nýggja" niður fyri látrið, og tað skuldu
trøllini gera í hevnd.
66