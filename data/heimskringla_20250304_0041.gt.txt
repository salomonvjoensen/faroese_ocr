Færøske Folkesagn og Æventyr
Jakob Jakobsen, København 1898-1901
Nykurin á Eiði
Ein nykur dró alt grótið til kirkjugarðin á Eiði í Eysturoy. Steinarnir eru
viðgitnir fyri stødd og vakurleika.
Tá ið alt grótið var komið til, skuldi nykurin rýma, men tá settu tvey
smábørn seg í spølni uppá bakið á honum - tey hildu tað vera ein hest.
Fleiri komu til, men fyri hvørt eitt, sum setti seg uppá nykin, kom at vera
pláss til eitt afturat, og so var, til alt fólk á Eiði hevði sett seg uppá.
Tá fór nykurin avstað og helt beina leið fram at vatninum. Summi, ið
uppi á nykarbakinum sótu, høvdu mat hjá sær. Ein rætti einum smábarni
spik, men tað snaraði sær undan og rópaði:
"Ikki ‘nika’ meg!"
Tað dugdi ikki rættuliga at tosa enn og meinti "snika".
Men nykurin helt seg hoyra sítt egna navn nevna og hevði tá ikki meira
vald á fólkunum (hoyrir hann navn sítt, so missur hann allan mátt). Hann
kastaði øll av bakinum og hvarv í vatninum.
37