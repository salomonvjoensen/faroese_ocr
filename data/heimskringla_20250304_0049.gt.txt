Kristinmanshundi stendur tap til, tí huldu-hundurin hevur helsi, sum forðar
hinum, so hann fær ikki bitið. Tá ið Jógvan sær hetta, setur hann stavin
niður ímillun hálsin og helsið á hulduhundinun, so helsið brestur, og nú
vinnur hansara hundur. So rúka menninir báðir saman at berjast. Jógvani
stendur tap til, men hundur hansara loypir í knæsbøturnar á
huldumanninun, og tá verður Jógvan við yvirlutan og drepur huldumannin.
Síðan dró hann hann oman á Ennið og gróv hann har.
Tá ið Jógvan kom aftur í Dalar, var hann ikki greiður at møta. Eingin tordi at
fara á fund hansara uttan Andras, hann tordi at møta honun, segði hann: tí
sær tordi Jógvan einki at gera. Hesin Andras var tiltikin, bæði firi
stødd og styrki. Eitt løgboðið var tá í tíðini í Føroyum, at
neytagarður skuldi til hæddar vera undir hond á manni, men ikki á
Lítla Manni í Hesti og ikki á Andras í Lon í Vestmanna - tí Lítli
Maður í Hesti var ov lítil og Andras í Lon ov stórur.
Men síðan ta tíð hevur deyðseyði verið pikkaður í Dølum sum
aðrastaðni.
45