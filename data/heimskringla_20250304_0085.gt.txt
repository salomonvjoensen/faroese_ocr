"Eru tit blindir? Síggja tit ikki, at tað er eitt hálmstrá, ið hongur ímillum beinini á
honum?" og spillur so alla veitslu.
"Skomm fái tú komandi!" segði Guttormur við hann.
Guttormur og ránsmennirnir
Øksi hevði Guttormur altíð innan undir sjóstúkuni, tá ið hann ferðaðist úti. Øksin hekk í
bandi, sum gekk um vinstru øksl tvørtur undir høgru hond niður á mjødnina høgrumegin,
og skeið var um øksareggina. Bandið var so veikt, at hann kundi slíta tað í fyrsta
viðbragdi, um honum tørvaði á at taka til øksina knappliga.
Eina ferð var Guttormur staddur úti á havi. Við útendarnar vóru menn altíð útgjørdir
uppá at fara til loynikeypskip, tá ið teir vóru á útróðri, tí tað var nóg høgligari og betur
enn at fara til handils í Havn.
Guttormur biður rógva til eitt skip, sum er í nánd. Hann heldur tað vera loynikeypskip,
fer um borð og sær nú fyrst, at tað eru ránsmenn. Teir vilja sláa ring um hann, men
Guttormur slítur øksarbandið, reiggjar øksina og avhøvdar ein. So loypur hann í bátin, og
allir til árar. Hinir eru kvikir at loysa bát og koyra avstað eftir teimum, men best sum teir
eru setstir at rógva, kemur mjørki niður yvir teir, so bátarnir skiljast sundur. Tilskila er, at
Guttormur skuldi gera mjørkan.
Máttleysi tarvurin
Ein dagin kom Guttormur og veittraði at Hvannasundsmonnum at flyta seg tvørtur um
sundið. Sundamenn skundaðu sær ikki, men fóru fyrst niðan um húsini til at drepa ein
tarv. Høvdið var næstan av, tá leyp tarvurin aftur á føtur og helt oman eftir. Tog var fast
á honum, og allir Sundamenn hingu uppi í. Tá ið tarvurin var komin oman í sjóvarmálan,
kom ein maður, ið dugdimeira enn at mata seg (Fuglingur skuldi tað vera), til gongu
norðan av Viðareiði, og steðgaði tarvinum. Annars høvdu mennirnir farið á sjógvin.
Í hesum segðist Guttormur at vera atvoldin.
So var tað ein onnur ferð, at tarvurin datt oman hjá Guttormi. Hann vildi læna tarv frá
Sundamonnum, men teir søgdu nei.
81