Tá tók huldan í Húsagjógv til at gleiva og gina so skjótt, at hon nærkaðist hestinun í
hvørjun. Tá ið hann var komin um Vatnsoyrasand og upp í Vatns- brekku, var hesturin
ekkamóður og legðist at drekka úr ánni. Í tí sama kom huldan í Vatnsoyrar, men hesturin
var nú so væl afturstyrknaður, sum hann hevði drukkið, at hann fleyg so lættur niðan
gjøgnum brekkuna, nú ið sporið fór at tyngjast hjá huldukonuni.
"Hetta var mær sálarbót," segði seyðamaðurin, tá ið hann vendi hestinun frá aftur ánni,
og síðan hevur henda á verið nevnd Sálarbótará.
Men Vatnsbrekka er ónatúrliga long og drúgv, og seyðamaðurin hevði tí á orði:
"Tungt er at ríða brekkuna hart."
Tá ið hann var komin á Føstuvarða (heimanfiri í Miðivágshaganun), kom huldan
stunandi upp fyri Vørður (handari í Miðvágshaganun). Tá var hesturin stívur í lørunun, og
sveittin rann úr hvørjun hári á honun - tungur var maðurin, ið hann bar á baki. Tá ið hann
kom at Mosagerði, hevði hon nærkast honum so mikið, at tað var ikki meira enn
reipslongd ímillum teirra, og tá ið hann kom á Giljarætt (tætt innanfyri ánna í Sandavági) -
har er kirkjan - fekk hon hann aftur. Í tí at hann reið fram við kirkjugarðinun, kastaði hann
seg so knappliga av hestinum inn um við stakkinun í hondini. Men, ólukkutíð, stakkurin
kom fastur í garðin um ein stein, so hon náddi at tríva í hann.
"Nú haldi eg!" rópaði hon.
"Halt nú hvat ið halda vil!" svaraði hann aftur: "her er Gud og kirkjan."
Tey bardust um stakkin eina løtu, til hann skrædnaði; seyðamaðurin hevði aðra ermuna
eftir, men huldan fekk skerdan bulin. So stór var henda stakkarerma, at hon røkk til
messuakul í Sandavágskirkju, og har er hon enn.
II
Seyðamaður á Sondum
kendi knív sín burtur í øðrum londun
- so ljóðar eitt gamalt ørindi.1
47