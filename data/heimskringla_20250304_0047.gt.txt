Um náttina ímóti degi koma teir, draga bátin, setast við árarnar og rógva
norður fyri Búadal. Tá ið teir eru komnir út fyri hesa vælsignaðu gjógv, har
sum teir sóu bátin ársdagin frammanundan, nú kemur ein bátur út úr gjónni
skúmandi við ógvuligari ferð og stevnir beint á teir. Maðurin, sum hevur
rópað á Strandarnósarnar, situr í eysrúminum bakborðmegin.
Huldumenninir rógva beint á eysrúmið; ein teirra stendur frammi í rong og
ætlar at taka í Haraldsundsmannin. Nú reisist hin gamli upp undan seglinun
har frammi og sigur:
"Tað segði eg tykkum, at ringir nósar mundu fara at vera fyri tykkum."
So skjótur er hin gamli Haraldsundsbóndin attur í rúmið, at hann fær tikið
um framstavnin á huldubátinun og leitt hann attur á stavn á sínum báti,
áður enn huldu-maðurin nær at tríva í son hansara.
"Salve domine! Salve mihi!" rópar Rasmus (tí hann dugdi eitt sindur latín) -
tað vil siga so mikið, at hann bað harran hjálpa sær - og við tað sama eru
teir áfastir báðir, huldumaðurin og hann. Teir berjast allan vegin norður eftir.
Synir Harldsundsbóndans rógva tað dýrasta, teir orka. Myrkt er alla tíðina í tí
borðinun, sum teir báðir berjast, men ljóst í hinum borðinun. Rasmus hevur
fót sín á sjóstúkuvelinun kjá soninun til at verja hann fyri at vera
burturtiknan av huldumanninun. Bardagin stendur við til teir koma norður
fyri Múlan (norðurendan á Borðoynni), tá síggja teir dagsglæmuna, og
Viðareiðskirkjan kemur undan. Í somu stund missir huldumaðurin megi sítt
og rópar:
"Knis knas! reyðhani í eystri!" (tað er útlagt: "Nú lúgvist eg, tí nú rísur
sólin"), og so sleppur hann haldi sínun.
"Ris ras!" svarar Rasmus, og í sama bili hvørvur huldubáturin.
Tá ið teir vóru heimkomnir, Rasmus og synir hansara, segði hin gamli við
teir, at teir máttu ikki nakrantíð rópa spottorð til nakran bát í myrkri
uppaftur.
43